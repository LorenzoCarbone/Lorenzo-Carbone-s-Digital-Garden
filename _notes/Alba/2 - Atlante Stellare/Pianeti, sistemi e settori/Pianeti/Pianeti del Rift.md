All’epoca della fondazione dell’[[Unione di Sol]], molti pianeti esterni appartenenti alle ultime colonie umane extrasolari respinsero l’idea di un’integrale annessione al sistema interstellare con capitale la [[Terra]], decidendo per sè stessi un destino indipendente. Il rift è dunque un insieme di colonie non contigue accomunate nella maggior parte dei casi dal sistema politico del [[pianeta-stato]], molto variegate in termini culturali, sociali, politici ed economici. La maggior parte dei pianeti del Rift ha adottato un sistema politico simile a quello dell’Unione, dunque basato sulla Democrazia federale e partecipativa, andando a formalizzare nel 3217 il [[Terzo patto umano]] di [[Libertis]], dal nome del pianeta del Rift su cui è stato discusso e firmato dal Cancelliere Federale dell’Unione di Sol [[Ulis Kasar]] e dai rappresentanti di buona parte dei pianeti indipendenti. Il Patto, che ancora sopravvive dopo 300 anni dalla sua stipulazione, prevede il libero movimento tra l’Unione e i pianeti firmatari, nonchè ampie aree di collaborazione in ambito militare, scientifico ed economico. In questo modo l’Unione è riuscita a garantirsi un’ampia influenza su buona parte del Rift senza intraprendere azioni di occupazione o conquista e rispettando gli affari interni dei pianeti-stato. Si può dunque dire che Sol goda di una posizione di egemonia sui pianeti umani.
Tra le migliaia di pianeti facenti parte del variegato Rift, raccolti nell’annuale [[Congresso dei Pianeti Umani Indipendenti]], spiccano per potenza militare ed influenza economica il già citato Libertis, focolare democratico e una sorta di Unione di Sol in miniatura; [[Tades]], stato monarchico elettivo basato su un arcaico sistema di stratificazione che prevede un Guardiano per ogni città, che, in sede collegiale con i propri pari, elegge il [[Negus di Tades]]; [[Eletia]], basato su un modello simil-sovietico (sul piano organizzativo). Ogni pianeta è suddiviso in settori, ognuno dei quali presenta una sorta di parlamento civile. Il più influente di tutti è quello della capitale. Non esiste un governo centrale, bensì una forma di governo di rete.

### Lista completa dei pianeti del Rift:
[[Tades]]
[[Eletia]]

E’ il pianeta più importante in termini demografici, politici ed economici dell’[[intera regione]], la quale è sua omonima. E’ un pianeta dall’aspetto arido e secco, ricoperto da deserti sabbiosi, vaste savane, brulle catene muntuose e profondi oceani. Non ha poli ghiacciati. Il mantello e la crosta sono molto ricchi di metalli, anche rari, indispensabili nella produzione di armamenti. Uno dei suoi luoghi più rilevanti e affascinanti è il Tempio della Fondazione, un edificio di ispirazione classica, datato centinaia di anni, posizionato su un colle all’esterno dell’area urbana e a cui piedi sorge un meraviglioso lago salato dalle acque zaffiree. Secondo le leggende, esso fu edificato da [[Yvonus Kajal]], esploratore dell’antica [[Fratellanza di Ganimede]] e fondatore della colonia. All’interno del Tempio si svolse il I [[Consiglio dei Governatori di Nalos]], che emanò la dichiarazione d’indipendenza e di guerra all’Unione di Sol. 

Per molti anni dopo la sua fondazione Nalos fu particolarmente influente nel suo settore, fino (ma anche dopo) l’annessione all’ [[Unione di Sol |Unione]]. Da esso partirono numerose spedizioni di esploratori e colonizzatori per scoprire, conoscere e abitare i pianeti dei sistemi vicini, tutti molto simili a Nalos per le sorgenti metallifere. Una di queste spedizioni mirò verso la luna del pianeta, battezzata [[Yvon]] dal fondatore Kajal, in onore di sua figlia Yvon Kajal, e vi fondò una ricca colonia destinata a divenire nei secoli successivi una sorta di prolungamento del pianeta madre.
La Compagnia dell’Orizzonte è una delle grandi organizzazioni interstellari di Alba. Ha una dimensione e un’importanza tale da essere spesso descritta come un vero e proprio stato stellare. Essa infatti possiede una capitale, [[Antios]] , anche definita “centro amministrativo” della Compagnia, degli organi di governo complessi e una serie di consolati presso la maggior parte degli stati stellari di Alba. La sua missione primaria è l’esplorazione spaziale e l’allargamento dei confini dello spazio conosciuto, anche attraverso la colonizzazione. Inoltre, la Compagnia si dedica alla ricerca e alla preservazione della conoscenza. 

La Compagnia dell’Orizzonte controlla direttamente numerosi sistemi e pianeti sparsi nello spazio conosciuto senza una vera e propria contiguità territoriale e gode del diritto d’accesso alla maggior parte dei sistemi, in cambio della totale neutralità nei conflitti e nelle alleanze interstatali. I suoi principali organi di governo sono l’Ammiragliato, responsabile dell’elezione del Primo Ammiraglio e dei Consiglieri, il Consiglio dello Zenit, il vero e proprio organo di comando, e l’ufficio del Primo Ammiraglio. 

La Compagnia è nata nel 300 V.I. dalle ceneri della [[Fratellanza di Ganimede]]. 

Il membro della Compagnia dell’Orizzonte è definito Esploratore. Il grado più alto a cui un esploratore può ambire per carriera è quello di Ammiraglio Esploratore, mentre per elezione può ambire al titolo di Consigliere o Primo Ammiraglio. Ogni membro è selezionato dalla giovane età ed è sottoposto ad una lunga formazione, dislocata nei vari paesi accademici della Compagnia, sia nelle arti pratiche che nella conoscenza storica e scientifica. I piloti della Compagnia sono così rinomati per le loro capacità che a volte sono concessi in linea temporanea agli eserciti e alle marine dei vari Stati Stellari, per scopi militari non aggressivi. I piloti della Compagnia che prestano servizio in altre marine continuano ad indossare gli emblemi dell’Orizzonte ma su una divisa completamente nera.
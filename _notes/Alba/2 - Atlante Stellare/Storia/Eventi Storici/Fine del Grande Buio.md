Nel XXI secolo una profonda, apocalittica crisi investì l'intero pianeta Terra. Grazie ai documenti dell'**[[Archivio Lanicov]]** si possono considerare cause di questo disfacimento sociale l'erosione del patto sociale, sul piano culturale, il [[collasso climatico]] e, drammaticamente, una guerra nucleare non estremamente disastrosa sul piano ambientale ma devastante verso ogni forma di organizzazione sociale su larga scala. Il Grande Buio era dominato da desolazione, solitudine, anarchia e oscurità. Tuttavia, un secolo circa dopo il collasso totale della civiltà umana, delle sacche comunitarie, basate sull'agricoltura di sussistenza e sulla riconversione dei materiali dell'[[Antico Mondo]], iniziarono a fondersi l'una con l'altra, fondando tre principali poli sociali proto-statali che avevano più le sembianze di un patto tra esseri umani che di un vero e proprio stato. La prima, cronologicamente, era il **[[Patto della Croce del Sud]]**, il quale riuniva la stragrande maggioranza delle comunità agricolo-convertitrici della bassa Australia e della Nuova Zelanda. La seconda si era data il nome di **[[Conclave del Faro Bianco]]**, e fondamentalmente riuniva tutte le comunità post-collasso della Polinesia. Infine, la più grande e giovane era l'**[[Alleanza delle Pleiadi]]**, sorta dalle ormai verdi lande della Siberia. Tutte e tre le organizzazioni, incapaci di comunicare tra loro per via delle larghe distanze, presentavano caratteristiche simili. Innazitutto vivevano uno stile di vita anarco-collettivista che vedeva forme limitate di esercizio del potere, che tuttavia si intensificò sempre di più mano a mano che le sacche di umanità aderivano. L'attività economica principale era il **conversionismo**, ovvero il recupero e la conversione dei rottami dell'Antico Mondo civilizzato, affiancato da un'agricoltura di sussistenza. Infine, come i nomi possono far pensare, **si trattava di comunità di pionieri**, **con lo sguardo rivolto verso il cielo**, finalmente sgombro dall'inquinamento luminoso. Non appena le tre organizzazione iniziarono a toccarsi, si verificarono innazitutto degli attriti, che poi si trasformarono in scambi commerciali più o meno intensi e poi in un graduale processo di unificazione. É in questo periodo che viene scoperto l'**Archivio Lanicov**, un bunker antiatomico in cui lo scienziato pre-apocalittico **[[Andrew Lanicov]]** conservò una enorme mole di cultura umana, con particolare attenzione a quelle che lui credeva potessero essere le probabili cause del collasso umano (sopra citate). **Si diffonde quindi una forma ideologica di pensiero, basata sul pacifismo, sulla fratellanza e sul pionierismo, la cosidetta [[dottrina panumanista]]**. Si arriverà quindi, con il [[Primo patto umano]], alla totale integrazione delle tre organizzazioni e alla nascita dell'[[Alleanza panumana]], con sede a Laiskav (Siberia), Montjaks (Australia) e Rasjakar (Polinesia). Queste tre città, sorte dall'integrazione totale di un gran numero di comunità, saranno le capitali e i simboli della [[Civiltà della Seconda Alba]], come gli storici anche del tempo andarono a definire il nuovo contratto sociale sorto un secolo dopo il Grande Buio. L'Alleanza Panumana, che sarà una commistione tra forma organizzata di potere e decentralizzazione, non più definibile secondo gli antichi criteri dello Stato, incoraggiò l'adesione di comunità e la fondazione di colonie conversioniste in tutto il globo, eccezione fatta per l'alto Medio Oriente, per la costa atlantica degli ex Stati Uniti e per l'intera Europa centromeridionale, territori massacrati dal fallout. Sorsero addirittura grandi colonie nel deserto africano, tra cui una di queste, [[Phoenixia]], sará destinata ad assumere il ruolo di capitale umana.
**Preambolo**

Nel 3700 d.C. circa un grave problema di approvigionamento logistico interessò il delicato sistema [[Terra]]-[[Luna]] che costituiva la Capitale planetaria dell’[[Unione di Sol]], il grande stato stellare democratico e pluralistico fondato dagli umani. La Terra aveva definitivamente esaurito le proprie risorse planetarie, la Luna non poteva approvigionare adeguatamente il fabbisogno della sorella maggiore, come gli altri corpi celesti del sistema. La crisi logistica impose allo Stato Solare una decisione. Decidere di varcare per la prima volta dopo 1000 anni i sacri confini delle giganti riserve naturali sparse attorno al globo blu, espopriandoli dunque di una enorme quantità di risorse, oppure intensificare le importazioni interne dai settori agricoli e minerari esterni. La decisione, dalla portata interstellare, venne passata al potente [[Congresso dei Pianeti Solari]], l’organo legislativo e parlamentare dell’Unione. Un lungo dibattito venne scatenato dalla crisi e dal bivio davanti a cui i solari si ritrovavano. All’interno delle fila parlamentari, il partito dell’[[Alleanza Originaria]], conservatore e depositario dell’ideologia ecologista e armonistica, spingeva per un intensificazione delle importazioni dai pianeti esterni, in particolare da quelli minerari, tramite un rinforzo delle infrastrutture interstellari e allo stesso tempo limitando drasticamente i consumi sulla Terra (riprendendo la vecchia dottrina del consumo essenziale, parte integrante dell’armonismo). Il partito del [[Patto Orizzonti Comuni]], che raccoglieva invece le istanze dei pianeti esterni dell’Unione, in particolare quelle dei pianeti minerari, spingeva per un ridimensionamento drastico dei confini delle riserve terrestri e ad un’intensificazione delle infrastrutture interstellari alle spese della Terra stessa. Infine, la voce dei parlamentari indecisi si condensò nella [[Coalizione di Adah]], dalla forte caratterizzazione territoriale, difatti raccoglieva quasi tutti i rappresentanti dei settori agricoli esterni. La coalizione aveva un diretto interesse nell’intensificazione delle infrastrutture interstellari, pur a costo di rimetterci fondi, ma allo stesso tempo temeva la riapertura delle riserve per la possibilità di contrazione delle esportazioni agricole verso il sistema capitale
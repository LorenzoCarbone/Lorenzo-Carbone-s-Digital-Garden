Il [[Primo patto umano]] fu siglato dai tre comandanti delle organizzazioni nella sede di un antico santuario pagano in Grecia, immerso nella natura selvaggia e nelle rovine di una civiltà persa da millenni. Questo luogo divenne leggendario, un tempio laico consacrato alla rinascita della civiltà umana. Da allora, i comandanti delle organizzazioni e successivamente i delegati dell’Alleanza decisero che ogni dieci anni sarebbe stato eletto un capo esecutivo globale, il [[Lord Protettore dell’Alleanza]], che avrebbe esercitato le sue funzioni in tutte e tre le capitali, alternando ogni tre anni e concludendo l’ultimo anno a [[Laiskav]], sede del Congresso dei Popoli. Mentre il Lord Protettore e i suoi legati esercitavano una sorta di potere esecutivo e di monitoraggio su tutta l’Alleanza, il Congresso era composto da rappresentanti provenienti da tutto il globo eletti localmente ed esercitava il potere legislativo.
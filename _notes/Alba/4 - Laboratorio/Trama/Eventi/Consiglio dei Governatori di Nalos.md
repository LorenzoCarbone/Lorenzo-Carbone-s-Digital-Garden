Poco dopo la delibera del Congresso dei Pianeti in merito al sostentamento della Terra, il governatore di Nalos Horion Faren convoca d’urgenza tutti i governatori della grande regione che prende nome proprio dal suo pianeta più importante, Nalos. Radunati nel Tempio della Fondazione, un solenne edificio con rimandi classici costruito sulla cima di un colle isolato dall’area urbana del pianeta, i governatori discutono della recente delibera e, spinti da Horion, prendono in considerazione la possibilità della guerra. Dopo giorni di dibattito in rigoroso segreto, mentre i solari di Sol iniziavano i preparativi per l’aumento delle importazioni di materiali a tariffe privilegiate, i governatori di Nalos votano a favore della dichiarazione d’indipendenza e della guerra contro l’Unione di Sol. Uno solo di loro voterà contro la delibera, Elon Staroe, governatore di Speranza, l’ultimo pianeta di Nalos confinante con la regione di Sol. Questo pianeta, assediato duramente durante la guerra civile, rimarrà fedele a Sol per tutto il conflitto e, una volta conclusosi, sarà la sede del grande dibattito che porterà alla rinascita dello Stato umano. Dopo la rinuncia allo status di capitale da parte della Terra e di Sol, Speranza sarà eletto nuovo pianeta-capitale dello Stato.**
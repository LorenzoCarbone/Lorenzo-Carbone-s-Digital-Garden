Il viaggio di Kyon è una lunga preparazione al momento cruciale del Verdetto. Kyon si ritroverà davanti ad un gigantesco semicerchio colmo di coscienze non schierate, dagli occhi bianchi. Le non schierate sono quelle coscienze i cui individui non avevano preso parte alla guerra civile dei Precursori e che secondo la profezia avrebbero espresso un verdetto unanime per l’una o per l’altra parte ascoltando la voce del Profeta. Kyon, accompagnato dall’Ordinatore Valis, era intenzionato a pronunciare il Verdetto dei Tempi in favore degli Ordinatori, consegnando l’Unione di Sol nelle mani degli autoritaristi e la Galassia ad un futuro di controllo totalitario fino alla fusione di Uomini e Precursori in un solo essere. Tuttavia, una visione o un ricordo inducono Kyon, inaspettatamente a cambiare idea. Di fronte alle migliaia di anime non schierate, egli pronuncia il Verdetto in favore degli anarchici, accendendo la pira della fiamma rossa, alla sua sinistra. Nello sgomento generale, gradualmente le coscienze non schierate mutano il colore dei propri occhi da bianco a rosso accesso, illuminando tutta l’arena. Valis, visibilmente iracondo, si scaraventa a tutta velocità contro Kyon ma quest’ultimo viene salvato da un’anarchica che trascina Valis lontano da lui. Questo atto è l’inizio della Strage delle Coscienze, in cui tutti gli Ordinatori (ma quindi anche gli anarchici) vengono distrutti. Successivamente si svolgerà la scena della Prima e Ultima Lacrima.

**
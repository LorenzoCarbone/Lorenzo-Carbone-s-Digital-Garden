Le Forze di Nalos si ritroveranno in un fase di vantaggio tale da consentir loro di arrivare addirittura fino al sistema capitale, Sol, in particolare davanti alla Terra. Gli ufficiali a bordo degli incrociatori spaziali non aspettano altro che l’ordine di Faren a bombardare pesantemente il pianeta, disintegrandone le difese ma inevitabilmente anche le bellezze naturali e non. Faren, tuttavia, come l’uomo onorevole che era, esita in preda ad un momento di forte commozione per quelle terre da cui tutti proveniamo. Gli ufficiali gli fanno pressione, ma lui rimane immobile ad ammirare la bellezza del pianeta blu. Durante quell’attesa, si pronuncerà il Verdetto di Kyos su Eridus. Le Forze di Nalos saranno prese alla sprovvista dagli incrociatori decollati dalla Terra nel tentativo di fare sortita e, in preda all’avaria dovuta alle coscienze degli Anarchici sparse in giro nello spazio in seguito al Verdetto, verranno quasi completamente distrutte. L’Ammiraglia sarà assediata, disabilitata e Faren catturato, se non ucciso in battaglia. E’ la fine della Guerra Civile Solare.

**